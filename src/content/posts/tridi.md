---
title: Trid an tridi
date: 2020-02-01
---
An estlamm zo bamus, ha diluz e ruzin, <br/>
Ouzh tridi kevrinus a guzh, evel huzil <br/>
meurded an oaled a ledas en neñv, a sil <br/>
hebiou d’o c’horfoù soutil mil zrant ha milzin! <br/>

Euvret lip ha mibin, en un hin glizinet, <br/>
An distok a gogus, holl win ruz ar c’huzh-heol <br/>
O burezh en aezhenn a ren he fenn-reol! <br/>
M'o gweler mezv, lu, ken m’eo luskell an evned! <br/>

Ma ren er gened, dibled an avel-red foll <br/>
E kavell o uheldir, o mir holl diroll, <br/>
E goudor o c’horoll bagol hag emgollus! <br/>

Pa ra e neizh an deiz, en em greiz ar preizhi <br/>
Setu, erruet eo ma fred klouediñ <br/>
Hag evit an tridi un avi dudius! <br/>